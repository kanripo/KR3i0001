# -*- mode: mandoku-view -*-
#+TITLE: 奇器圖說
#+DATE: 2019-03-29 21:23:21.673676
#+PROPERTY: ID KR3i0001
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR3i0001_WYG_000-1a>¶
　　欽定四庫全書　　　　　子部九¶
¶
　　竒噐圖説　　　　　　　譜録類一(器物之屬)¶
¶
　　提要¶
¶
　　(臣)等謹案竒噐圖説三卷明西洋人鄧玉函¶
撰諸噐圖説一卷明王徵撰徵涇陽人天啟¶
壬戌進士官揚州府推官嘗詢西洋竒噐之¶
法於玉函玉函因以其國所傳文字口授徵¶
譯為是書其術能以力小運大故名曰重又¶
<pb:KR3i0001_WYG_000-1b>¶
謂之力藝大㫖謂天地生物有數有度有重¶
數為筭法度為測量重則即此力藝之學皆¶
相資而成故先論重之夲體以明立法之所¶
以然凢六十一條次論各色噐具之法凡九¶
十二條次起重十一圖引重四圖轉重二圖¶
取水九圖轉磨十五圖解木四圖解石轉碓¶
書架水日晷代耕各一圖水銃四圖圖皆有¶
説而於農噐水法尤為詳備其第一卷之首¶
<pb:KR3i0001_WYG_000-2a>¶
有表性言解表徳言解二篇俱極誇其法之¶
神妙大都荒誕恣肆不足究詰然其制噐之¶
巧實為甲於古今寸有所長自宜節取且書¶
中所載皆禆益民生之具其法至便而其用¶
至溥録而存之固未嘗不可備一家之學也¶
諸噐圖説凡圖十一各為之説而附以銘贊¶
乃徵所自作亦具有思致云乾隆四十六年¶
十一月恭校上¶
¶
<pb:KR3i0001_WYG_000-2b>¶
　　總纂官(臣)紀昀(臣)陸錫熊(臣)孫士毅¶
¶
　　總　校　官(臣)陸　費　墀¶
¶
¶
¶
¶
¶
¶
¶
